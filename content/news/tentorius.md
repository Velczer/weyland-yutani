---
title: "Tentorius"
description: "Zielony Eden z koszmaru — analiza misji TerraformCorp"
series: ["news"]
images: ["/images/tentarius.png"]
date: 2024-09-09T17:55:15-04:00
restricted: true
---


> **Kod misji:** TF-775-TN  
> **Lokalizacja:** Układ Lacerda - Tentorius  
> **Data ustanowienia kolonii:** 14.05.2196  
> **Data ostatniego lądowania:** 9.09.2204  
> **Status planety:** Warunkowo terraformowalna  
> **Status misji:** W toku / Zakłócenia operacyjne  
> **Oficjalna klasyfikacja:** Zielona strefa badawcza – ograniczony dostęp  
> **Uczestnicy:** Jednostka badawcza TerraFormCorp  

### Protokół misji
> Ustanowienie kolonii badawczej na planecie Tentorius w celu przeprowadzenia długofalowej analizy geologicznej oraz przygotowania gruntu pod terraformowanie.

> Placówka składa się z 145 personelu (w tym 12 syntetyków). Główna kopuła badawcza została zbudowana wokół anomalii geologicznej o nieznanej głębokości.

### Charakterystyka planety
Na pierwszy rzut oka – raj. Oceaniczne strefy, monumentalne łuki skalne unoszące się nad powierzchnią, roślinność o pozorach bujnej biosfery. Ale nauka nie uznaje pozorów.

Brak jakichkolwiek lokalnych form życia — nawet mikroorganizmów. Flora i wszelkie organiczne pozostałości pochodzą wyłącznie z Ziemi. Co gorsza, planeta wykazuje ślady wcześniejszej terraformacji sprzed ok. 80 lat, choć oficjalnie nie zanotowano żadnej misji w tym regionie.

### Obiekt badawczy: “Centralna szczelina”
Pod główną kopułą koloni znajduje się naturalny szyb geologiczny. Mimo pięcioletnich prób nie udało się ustalić jego głębokości.

Sondy ulegają awariom. Temperatura w miarę głębokości nie spada, lecz fluktuuje. Sprzęt nie wraca. Winda wybudowana przez zespół techniczny odmawia dalszej pracy na pewnym poziomie — mechanizm blokuje się z nieznanych przyczyn.

Jeden z syntetyków (GB1332 „Gabriel”) zgłosił niepełne wspomnienia z wcześniejszego zejścia – wspomnienia, których oficjalnie nie powinien posiadać. Dochodzenie wewnętrzne w toku.

### Zakłócenia
Odnotowano anomalię sejsmiczną dnia 9.09.2204 – trzy nowe szczeliny geologiczne pojawiły się w promieniu 80-120 km od bazy.

Zespół został podzielony na trzy grupy eksploracyjne.

Zaobserwowano pogorszenie zdrowia psychicznego części personelu, szczególnie dzieci i personelu niskiego szczebla.

### Zalecenia
Wstrzymać dalsze zejścia do głównej szczeliny bez dodatkowego zabezpieczenia.

Przeanalizować kod syntetyka **GB1332** – możliwe nielicencjonowane nadpisy pamięci.

Sprawdzić wpływ struktury na psychikę kolonistów – **możliwe oddziaływanie neuroaktywne**.

Rozważyć obecność **nieznanego patogenu** lub pola zakłócającego percepcję.

---

> *Tajny raport dla centrali TerraFormCorp:*

> *Gabriel wykazuje pełną znajomość języka strukturalnego emitowanego przez melodię podziemnych sygnałów. Transmisja może być formą komunikacji biologiczno-technologicznej.*

> *Dalsze badania niezbędne, ale wymagają dyskrecji. Rekomendacja: zwiększenie nadzoru, rozpoczęcie fazy przygotowań do możliwej ekstrakcji obiektu.*

> *DOSTĘP OGRANICZONY*

> *Każdy pracownik kolonii musi zostać przebadany przed ewakuacją. Dane zebrane z misji nie mogą dostać się w ręce konkurencyjnych korporacji.*

> *Zarejestrowano nieznany obiekt latający - niestety nie zdołaliśmy go zneutralizować*

> *Nieznaleziono kilku ciał pracowników TerraFormCorp*